<div dir="rtl" lang="he">

<h1>🥙 סבביח – Sababich</h1>
<p><strong>"מהרחוב הראשון ועד סוף העולם – הקרב על הסביח המושלם מתחיל כאן!"</strong></p>

<ul>
  <li><strong>מהות המשחק:</strong> סבביח הוא משחק ריבוי משימות וניהול זמן בו אתם נכנסים לנעליו של המוכר בדוכן סביח המתמודד עם עומס של לקוחות בקצב שהולך ועולה.  
  המטרה: להכין את הסביח המושלם תוך דיוק ועמידה בזמנים. כחלק ממשחק העל תעבדו כדי לשפר את המיומנויות שלכם ותבנו דוכן מצליח שיוכל לצאת ולטייל ברחבי העולם ולכבוש מקומות חדשים. המשחק נועד לאמן ריכוז, ריבוי משימות ותיעדוף. מתאים בעיקר לבני נוער עם קשיי קשב וריכוז.</li>
</ul>

<hr>

<h2>שחקנים</h2>
<ul>
  <li>המשחק מיועד לשחקנים שאינם מיומנים, בני נוער בטווח הגילאים 13-15 הנהנים משחקים מאתגרים.</li>
  <li>אוכלוסייה עיקרית הינה בני נוער עם קשיי קשב וריכוז.</li>
  <li>שחקן יחיד, נועד למטרות תחרותיות.</li>
</ul>

<hr>

<h2>יעדים</h2>
<ul>
  <li>לעמוד בעומס לקוחות - להספיק לשרת את כל הלקוחות ולהגיש עבורן סביח בזמן.</li>
  <li>סביח מדויק – על השחקן לעמוד בבקשתו של הלקוח (מה לשים בסביח ומה לא).</li>
  <li>התמודדות עם הסחות דעת – לפעמים לקוחות יתרגזו וירעישו, כמו כן יכולות להיות הפתעות שונות שיסיחו את דעתו של המוכר, על השחקן להישאר מרוכז בהכנת הסביח.</li>
  <li>תיעדוף משימות – על השחקן להבין (לפי סימנים כלשהם על הדמויות) איזה דמות צריכה לקבל את הסביח שלה קודם.</li>
  <li>צבירת ניקוד גבוה – הניקוד נגזר מכמות המנות שהשחקן הצליח להגיש ללקוחות ורמת דיוקן.</li>
  <li>אופן העברת היעדים לשחקן יהיה בעזרת מדריך ראשוני שיתאר מהם הצעדים הראשונים שעליו לבצע בעזרת חיצים ודרישה להגיש מנה ללקוח 1. כמו כן כאשר השחקן יכין מנה מדויקת יהיו חיווי קולי חיובי ולא מדויקת שלילי. בסוף כל שלב יסכם הניקוד ויינתנו טיפים (בצורה עדינה) על הכשלים העיקריים של השחקן וחיזוקים על הנקודות השיפור שלו משלבים קודמים, באופן משולב כחלק מהמשחק.</li>
</ul>

<hr>

<h2>תהליכים</h2>
<ul>
  <li>מטרת העל תהא למכור סביח בכל רחבי העולם , תוך הצגת דגם קטן של כדור הארץ לאורך כל המשחק. במשחק הדמו נבנה 4 שלבים לצורך הדגמה, 3 מיקומים שונים:  
  שלב 0 בישראל - הסברת המשחק באמצעות מתן שירות ללקוח יחיד, תוך שילוב אלמנטים של חיצים והסברים כיצד משתמשים בסביבת המשחק.  
  ישראל, יפן, ארה"ב.</li>
  <li><strong>התחלה:</strong> בפתיחת האפליקציה מתנגנת מוזיקת רחוב אנרגטית עם כפתור גדול "התחל". מונמכת המוזיקה הדרגתית וכרוז של משחקי כדורסל צועק “Are you ready to for the battle of the perfect sabich?”. השחקן מזין פרטים או מתחבר עם גוגל ומיד מתחיל לשחק.  
  בשלב הזה יתחיל משחק הכולל מדריך דינמי עם חצים גדולים המסביר כיצד לשחק, אחרי פעולות בודדות (בחירת המנה שהלקוח ביקש עם העכבר) מייד מעניקים תגמול לשחקן.</li>
  <li><strong>תהליך ליבה:</strong> כאשר מתחילים לשחק בכל פעם מגיע לקוח (או מספר לקוחות) ומעליהם מופיעה בועת דיבור הכוללת את ההזמנה שלהם ומעליה טיימר של זמן שהולך ואוזל.  
  המוכר צריך לבחור עם העכבר את כל המוצרים הנדרשים בשביל הכנת המנה ולהגיש ללקוח הנכון את המנה, הלקוח משלם והולך. במידה והשחקן טעה, הוא יקבל משוב בזמן אמת, לדוגמא: הזמן אזל = לקוח עצבני והולך מהדוכן, מנה הוגשה בניגוד לדרישה = לקוח עצבני + איור של רכיבים לא נכונים בבועת המחשבה.  
  בשלבים מתקדמים מגיעים לקוחות רבים, ונוצר לחץ רב על השחקן.  
  כאשר השחקן מגיע לניקוד מספיק הוא יכול לעבור לשלבים הבאים וכך הדוכן שלו עובר ברחבי העולם ומגלה יעדים חדשים.</li>
  <li><strong>תהליך סיום:</strong> הלקוח מנצח שלב כאשר הוא מצליח להגיש לכל הלקוחות שהגיעו בדיוק את המנה שהם ביקשו.  
  לאחר סוף השלב מופיעות התוצאות וטיפים לשימור ושיפור בצורה עדינה.  
  השחקן מקבל את המטבעות שבהם זכה ומתקדם ליעד הבא ברחבי העולם אם זכה במספיק נקודות.</li>
</ul>

<hr>

<h2>חוקים</h2>
<ul>
  <li>זמן כללי של כל שלב - זמן בו השחקן צריך לעמוד בכמות מטבעות מסויימת כדי לעבור שלב, אם הוא לא עומד בזה - השלב נכשל.</li>
  <li>זמן לכל לקוח - זמן להכנת ההזמנה לכל לקוח, כאשר הוא נגמר, הלקוח קם והולך.</li>
  <li>אם תוגש מנה שגויה יושמע קול חיווי שלילי והלקוח ילך זועף מהדוכן.</li>
  <li>כל הגשה של מנה מוצלחת תזכה את השחקן ב-30 מטבעות זהב.</li>
  <li>כאשר השחקן מגיע ליעד המטבעות של כל שלב, הוא מנצח בשלב ועובר לשלב הבא.</li>
  <li>השחקן ילמד את חוקי המשחק לפי שלב 0.</li>
  <li>בנוסף, על כל הצלחה של שלב הוא יקבל קריאת עידוד מהקהל, ועל כל מנה מוצלחת שהוגשה הוא יקבל אפקט חזותי של כוכב עם סאונד מתאים.</li>
</ul>

<hr>

<h2>משאבים</h2>
<ul>
  <li><strong>זמן:</strong> גם זמן כללי של השלב וגם זמן אישי לכל בקשה של לקוח. ככל שהשחקן עומד בזמן ומספק יותר לקוחות -> הוא יקבל יותר מטבעות -> יסיים את השלב בהקדם.  
  בכל שלב נגביל את כמות הזמן בהתאם לרמת הקושי, והוא יוצג בצידו התחתון של המסך באמצעות טיימר ספירה לאחור המציג את הזמן שנותר.</li>
  <li><strong>מטבעות זהב:</strong> על כל מנה מוצלחת השחקן יקבל 30 מטבעות.  
  על השחקן להשיג יעד סכום של מטבעות כדי לעבור את השלב.  
  השחקן יאלץ לדייק במנה כדי להרוויח את המטבעות - כך שגם אם הוא טעה במרכיב אחד במנה הוא לא יקבל מטבעות בהתאם לאחוז ההצלחה בהרכבת המנה.  
  נציב את יעד סכום המטבעות כמספר יחסית גבוה כך שעל השחקן לדייק ולעבוד בצורה זריזה ויעילה.  
  סכום המטבעות בכל זמן נתון יוצג גם הוא בצידו התחתון של המסך.</li>
</ul>

<hr>

<h2>עימותים</h2>
<ul>
  <li><strong>עימותי השחקן מול המשחק:</strong> זמן מוגבל לכל לקוח. כל בקשת לקוח מלווה בטיימר, אם השחקן מתעכב יותר מדי, הלקוח הולך עצבני ולא מקבל מטבעות, תיווצר אצלו תחושת החמצה והפסד.</li>
  <li>עומס לקוחות הולך וגדל – ככל שמתקדמים בשלב, נכנסים יותר לקוחות בו־זמנית, עם בקשות שונות ומורכבות יותר. אם השחקן לא ינהל את הזמן שלו בצורה חכמה יווצר עומס ומצב של ניהול תחת לחץ.</li>
  <li>הסחות דעת מהסביבה – תלונות וצעקות של לקוחות, צלצול טלפון, ורעשי רקע. השחקן יקבל גירויים מבלבלים שיסיחו את דעתו. הוא צריך להתמודד איתם ולהמשיך להתמקד בהזמנות.</li>
  <li>טעויות עולות בזמן – אם השחקן בונה מנה לא נכונה וזורק אותה לפח, הוא מאבד זמן יקר, אשר יעלה את הקושי של השלב.</li>
  <li>עלייה ברמת הקושי בין המדינות השונות – בכל יעד נוספות שכבות קושי: סביבה אחרת, מרכיבים חדשים במנה, הסחות דעת אחרות. זה יוצר סביבת עבודה חדשה שעל השחקן ללמוד אותה תוך כדי השלב.</li>
  <li><strong>עימותי השחקן מול עצמו:</strong> מהירות מול דיוק – האם לפעול מהר ולהרכיב מנה על בסיס מבט חטוף בבקשת הלקוח או לעצור רגע, לקרוא שוב את הבקשה, ולפעול בצורה מדויקת אבל איטית יותר. זו דילמה אמיתית של בני נוער ADHA – לפעול מהר מול הצורך לעצור ולבדוק.</li>
  <li>התמודדות עם תסכול וכישלון – נניח מצב של עומס בו מספר גדול של לקוחות לא מרוצים הולכים. השחקן יחשוב האם כדאי לו להמשיך ולהתאמץ או אולי לפרוש מהמשחק.</li>
  <li>תעדוף משימות – איזו הזמנה להכין קודם כשיש מספר הזמנות שונות. האם כדאי לסיים מהר הזמנה פשוטה, או להשקיע במנה מורכבת אשר תדרוש זמן רב יותר. זו דילמה פנימית בין מה קל יותר לבין מה נכון אסטרטגית.</li>
</ul>

<hr>

<h2>גבולות</h2>
<ul>
  <li>יש שני רבדים לעולם המשחק:</li>
  <li><strong>מפת העולם:</strong> עולם עגול וסגור. במסך המעבר בין שלבים נציג דגם של גלובוס/מפה מעוצב בהתאם לסגנון המדינות השונות. כל מדינה מייצגת את השלבים השונים. בכל שלב שהשחקן יעבור, הוא יוכל לבחור את השלב (המדינה) החדש שייפתח עבורו. נשתמש באפקט זוהר המלווה בטקסט כדי לרמוז לשחקן על השלב החדש.</li>
  <li><strong>דוכן הסביח:</strong> עולם סגור ושטוח. הגבולות הם גבולות הדוכן – לא ניתן לנוע מעבר. אם השחקן ינסה לגרור רכיב מחוץ לאזור המותר, הוא יחזור חזרה למקומו. בכל שלב נדגיש את האזורים האינטרקטיביים (משטח עבודה, מיכלים של רכיבי המנה, תור לקוחות) ונשמור על מיקומם – כדי ליצור בהירות לשחקן ושיוכל לשמור על קשב. האזורים האינטרקטיביים יהיו קרובים יחסית אחד לשני, כדי למנוע תנועות ארוכות ומיותרות.</li>
</ul>

<hr>

<h2>תוצאות</h2>
<ul>
  <li><strong>הצלחה:</strong> הצלחה במשחק מתרחשת כאשר השחקן מצליח לספק מנות ללקוחות בדיוק לפי ההזמנה, בתוך מגבלות הזמן של בקשת הלקוח והשלב. בכך הוא צובר מספיק מטבעות, השלב הבא במפה נפתח, והוא יוכל להתקדם הלאה לשלב הבא.</li>
  <li><strong>כישלון:</strong> כישלון מופיע כאשר הלקוח אינו מרוצה. הסבלנות שלו נגמרת והוא עוזב. במקרים אלו השחקן לא מקבל מטבעות. ברמת השלב, אם השחקן לא מצליח להגיע לכמות המטבעות הנדרשת, השלב לא מושלם, המדינה הבאה לא תיפתח, ועליו לנסות שוב. התוצאות הללו אינן תלויות במזל אלא רק בהחלטות ופעולות השחקן בעת המשחק. הן תקבענה באמצעות אסטרטגיה, ניהול זמנים, מהירות ודיוק העבודה.</li>
</ul>

</div>
