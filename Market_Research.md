<div dir="rtl">

# Sababich - Market Research  
## סקירת שוק וטרנדים

משחק זה שייך לז'אנר משחקי בישול ומשחקי חלוקת קשב תחרותיים. המשחק ירוץ בפלטפורמת מובייל.  
גודל השוק של משחקי בישול כיום הוא כ־2.6 מיליארד דולר נכון ל־2024 וצפוי לגדול עד ל־5 מיליארד דולר עד ל־2035 לפי מחקר ב־wiseguy. (א)  
לפי מחקר מטא־אנליזה עולמי שפורסם בשנת 2023 בכתב העת *Italian Journal of Pediatrics*, שיעור ה־ADHD בקרב ילדים ובני נוער בגילאי 12–18 נאמד בכ־5.6%.  
המחקר התבסס על ניתוח של 61 מחקרים ממדינות שונות בעולם, ומדגיש את השכיחות הגבוהה של ההפרעה בקרב בני נוער ברחבי העולם. (ב)

---

## קהל יעד  
*אדום – בהתייעצות עם המרצה של ריפוי בעיסוק.*

• מתבגרים צעירים בגילאי 13/11 ומעלה שמאובחנים עם ADHD ומתמודדים עם קשיים בתפקודים ניהוליים, בדגש על אינהיביציה, בקרה (אישור המנה לפני שמוגשת ללקוח / אפשרות לתיקון / זריקה לפח) וזיכרון עבודה (מגמת שיפור בזיכרון מרכיבי המנה).  
• קהל הגיימרים – המשחק נועד לשחקנים ללא ניסיון, אין צורך במיומנויות מסוימות.  
• ייתכן חיבור לקהל הישראלי שאוהב מאכלי רחוב עממיים.

---

## ניתוח מתחרים  

### משחק 1 – Good Pizza (ג):  
משחק בו לומדים להכין פיצה, לבשל ולהגיש ללקוחות לשביעות רצונם. אם הם מרוצים הפידבק חיובי ואחרת פחות.  
פותח ע"י TapBlaze ושוחרר לכולם בשנת 2015. למשחק יש כמיליון הורדות והרווחים עומדים על כ־50K$.  
המשחק מדורג עם 4.7 כוכבים וכולל 293K דירוגים. מרגיש משחק באיכות גבוהה, מגע עם תגובה ישירה ללא דיליי או קפיצות.  
המשחק מעודד דיוק על פני מהירות ומתוך כך מאבד את מרכיב המתח וריבוי המשימות המהווה מרכיב עיקרי בסבביח.

### משחק 2 – Cooking Madness (ד):  
משחק בו אתם השף במזנון במלון שבו צריך לבשל במהירות סטייקים ללקוחות המלון.  
פותח ע"י ZenLife Game LTD בסין, שוחרר לכולם בשנת 2017. למשחק יש 2 מיליון הורדות ובעל רווחים של 300K$.  
המשחק מדורג עם 4.9 כוכבים ו־748K דירוגים.  
ניתן ללמוד ממשחק זה את הבנייה ההדרגתית של העומס ויצירת עקומת הלמידה של השחקן. בכל למידה חדשה מסביר מה צריך לעשות ואז מפסיק.  
בכל פעולה יש פידבק מיידי (מקבל כסף), העומס בסבביח הוא מבוקר.

### משחק 3 – Cooking Dash (ה):  
משחק מהיר וקצבי שבו השחקן מגלם שפית בתכנית טלוויזיה לבישול ונדרש להכין מנות מגוונות במהירות, לשרת לקוחות ולצבור נקודות לשדרוגים ופרסים.  
המשחק משלב בין ניהול זמן, דיוק בתגובות ולמידה של מתכונים חדשים תוך כדי עלייה ברמות הקושי.  
פותח ע"י Glu Games LLC, ושוחרר לראשונה בשנת 2016. למשחק מעל 10 מיליון הורדות ברחבי העולם, והוא מדורג בציון 4.7 כוכבים עם למעלה מ־108 אלף דירוגים.  
המשחק מציע חוויית משחק צבעונית וממכרת, עם פידבק מיידי ותחושת הישגיות מתמשכת. עם זאת, הוא מבוסס בעיקר על סביבות מצוירות ודמויות אנימציה, ולכן חסר בו האלמנט הריאליסטי שנמצא במשחק "סבביח".

---

## הצעת ערך ייחודיות  
• שילוב בין שני תחומים – משחקי האוכל לצד התחום הטיפולי נמצאים בעלייה, והשילוב בין השניים מבטיח משחק טיפולי לא רגיל, בעל עניין ומותאם לחובבי משחקי אוכל.  
• **חווית סיפור על** – תהליך מתמשך של כבישת יעדים בכל מעבר לשלב הבא לעומת משחקים אחרים שסיום העלילה בהם הוא בסיום כל סבב.  
• **התאמה לקהל היעד** – משחקים רבים מונגשים עם דמויות (שחקנים ולקוחות) מצוירות. בכדי לבצע התאמה לקהל היעד שלנו נבחר להכניס דמויות מציאותיות עבור קהל יעד של בני 13 ומעלה.

---

## מודל עסקי ומונטיזציה  

### מנוי מקצועי למטפלים וקליניקות  
• מנוי חודשי/שנתי למרפאים בעיסוק, קליניקות ומוסדות שיקום.  
• המנוי יכלול גרסת “מטפל” עם צפייה בזמן אמת, דוחות ביצועים וניתוח התקדמות מטופלים (לא יינתן בגרסה החינמית לשחקנים יחידים).  
• ניתן לייצר בעתיד שיתוף פעולה עם מוסדות אקדמיים לצורך למידה.  
• יתרונות: הכנסה יציבה, אינטגרציה קלה למערכות טיפול קיימות, ערך אבחוני ומדיד.

### מכירה – גרסת פרימיום  
• רכישה חד פעמית במחיר נגיש (5–15 דולר).  
• גרסת הפרימיום תספק לשחקן חוויה ללא פרסומות, עם גישה לשלבים ואתגרים מתקדמים יותר, מערכת הישגים וסטטיסטיקות אישיות, ודירוג עולמי ייעודי לשחקני פרימיום.  
• יתרונות: חדירה מהירה לשוק הצומח של משחקי אוכל, אתגר לשחקנים מנוסים וכן אפשרות למעקב אחר ביצועים לאורך זמן.

### פרסומות  
• משולבות בצורה מבוקרת ובמעברים טבעיים (כמו בין סבבים או לאחר הצלחה במשימה).  
• מוצגות באוריינטציה חיובית בלבד – עידוד, אתגר או תוכן ערכי הקשור להתפתחות אישית.  
• ללא פגיעה בתהליך הטיפולי ולכן אינן מופיעות במהלך המשימות הקוגניטיביות.  
• יוצרות מקור רווח משני מתמשך גם בשימוש החינמי.

---

## אסטרטגיית שיווק והפצה  

### ערוצי הפצה ומודל חשיפה  
• פלטפורמה עיקרית: מובייל.  
• הפצה לקליניקות באמצעות מודל חשיפה של Demo חינמי מוגבל (3 סבבים), לאחר מכן – מנוי שנתי או רכישת פרימיום לשחקן בודד.

### ערוצי שיווק ומיקוד התוכן לקהל הרלוונטי  
• כנסים ומרפאות טיפוליות – הצגה פרקטית בדגש על המשחק ככלי אבחוני ומתן אמינות מקצועית ע"י הסברת הטמעת שיטות אימון במשחק.  
• טיזר של 7 שניות ברשתות החברתיות (TikTok & Instagram) – משיכת קהל הגיימרים הצעיר בכמויות גדולות באמצעות אלמנט סביבה מדמה מציאות של אנשים אמיתיים.  
• פרסום תוכן מחקרי בתחום הטיפול הקוגניטיבי (Facebook & בלוגים) – באמצעות כך נגיע לקהל ההורים של ילדים המאובחנים ב־ADHD.

---

## אירועים  

| אירוע | תדירות | שיטת שימור שחקנים |
|--------|----------|--------------------|
| מחסור במוצר מהמטבח | חודשי ולמשך שבוע | התראה לשחקן – השבוע לא יהיה לרשותך במטבח (עגבניות / מיונז וכד’), יצירת עניין וכן התמודדות עם מצבים חדשים ולמידה מחודשת במשחק |
| אתגר הטבח המתמיד | רבעוני | תגמול מוגבר של סו-שפית לשחקן הנמצא במגמת שיפור והתמדה. יאפשר לשחקן לעמוד בדרישות של יותר לקוחות בהצלחה. |
| ריבוי לקוחות | רנדומלית | שינוי קיצוני ולא צפוי של כמות הלקוחות בזמן מסוים. יצירת עניין ואימון השחקן/המטופל בניהול משימות תחת לחץ מוגבר. |
| מתן אפשרות לבחירת דמות (אישה, חיה וכו') | חודש לאחר עליית המשחק | יצירת עניין, עידוד בנות לשחק ועוד. |

---

## משחק־על  
• השחקן עובר במשחק מסלול סובב עולם עם רכב ה־Food Truck שלו.  
• מתחיל בישראל בכדי ללמד את התהליך בסביבת עברית לשחקן, מפליג לקפריסין, ממשיך לארה"ב וכן הלאה.  
• מטרתו של השחקן לכבוש כמה שיותר יעדים בפחות זמן.  
• **סיום שלב = סיום מכירה ביעד מסוים** (כאשר כל יעד כולל את כל התהליך ההדרגתי: לקוח 1 → ריבוי לקוחות → בקשות מיוחדות של מנות ללא מרכיבים מסוימים).  
• כיבוש יעד יזכה את השחקן בניקוד בהתאם לזמן שלקח לו, הצלחתו ביעדי הקשב וחוויית הלקוחות.  
• כדי להכניס אלמנט תחרות והנצחת המשחק לעוד זמן רב, ינוהל לוח ניקוד משותף של השחקנים המובילים.  
• החוויה שאנו רוצים להעניק למשתמש טמונה באמונת הדרך והמסוגלות של בעל קשיי קשב להתחיל משימה, להתמיד בה ולבסוף גם להגיע ליעד.

---

## ניתוח סיכונים והזדמנויות  

### סיכונים  
• ריבוי משחקי אוכל בשוק: חוסר ייחודיות באלמנטים עשוי להקשות על בידול המשחק שלנו.  
• הבטחת אתגר לקהל היעד: קיים סיכון שהמשחק ייתפס ככלי טיפולי “יבש”, ולכן חשוב להבטיח קצב, מתח ואתגר.  
• אמינות קלינית: נדרש שיתוף פעולה עם גורמים קליניים ואקדמיים לביסוס המודל המקצועי.

### הזדמנויות  
• מינוף המשחק כטיפולי: קהל היעד רחב בהתאם לנתונים שהוצגו.  
• מודל אימון ייחודי: תחושת מסוגלות לשחקן שמתקשה להתמיד במשימה לאורך זמן, תהליך של שיפור ומניעת תחושת כישלון.  
• הרחבת שוק היעד: שיווק המשחק כ"משחק אוכל מהיר" מאפשר כניסה לשוק הרחב של בני נוער (13+) וגיימרים חובבי אדרנלין.  
• מינוף אהדת משחקי אוכל: ז'אנר אהוב ובמגמת עלייה, מאפשר עניין למטופלים ולשחקנים כאחד.

---

## אופן פעולה  
• התאמה מרבית לקהל היעד הבוגר, עם דגש על אתגרים מגוונים ודמויות אמיתיות.  
• שיתופי פעולה קליניים עם מרפאים בעיסוק וחוקרים.  
• שיווק לקהל יעד כפול – אנשי מקצוע לצד גיימרים חובבי אוכל.  
• מיקוד באלמנטים טיפוליים מקצועיים לשם מענה מדויק ומבוסס לקהל היעד.

---

## סיכום והמלצות  
משחק **Sababich** משלב בין שני עולמות – עולם משחקי הבישול הפופולריים והעולם הטיפולי, ומציע חוויית משחק חדשנית עם ערך מוסף טיפולי אמיתי.  
השילוב בין תרגול יכולות של ריבוי משימות, תיעדוף וויסות עצמי לבין חוויית משחק מהירה, מהנה וריאליסטית, מאפשר מענה גם לשוק המשחקים הרחב וגם למרחב הקליני של ריפוי בעיסוק.  
הנתונים שנאספו מצביעים על פוטנציאל שוק משמעותי: משחקי הבישול נמצאים בצמיחה מתמדת, לצד עלייה במודעות ובביקוש לכלים טיפוליים אינטראקטיביים בקרב אוכלוסיות עם ADHD.  

מומלץ למקד את המשך הפיתוח בכמה כיוונים מרכזיים:  
• שיתוף פעולה עם גורמים קליניים ואקדמיים לצורך ביסוס אמינות מקצועית והוכחת תרומה טיפולית (שילוב אלמנטים של אינהיביציה, בקרה וזיכרון עבודה).  
• השקעה בעיצוב ריאליסטי ודמויות ישראליות לחיזוק הזדהות ותחושת מציאות אצל המשתמשים.  
• בניית מנגנון הדרגתי של אתגר וקצב, בדומה למתחרים הבולטים, תוך שמירה על עומס מבוקר ותחושת הישגיות.  
• פיתוח שני מסלולים – גרסה טיפולית למטפלים וקליניקות לצד גרסה מסחרית לציבור הרחב.  
• אסטרטגיית שיווק – שילוב בין ערוצים מקצועיים (כנסים, מרפאות) לערוצים דיגיטליים לצעירים (TikTok, Instagram).  

באמצעות שילוב זה, **Sababich** צפוי לבלוט בז’אנר משחקי הבישול כמשחק ישראלי מקורי, מהנה ומשמעותי, המעניק לשחקנים חוויית למידה, הצלחה והתמודדות תחת לחץ בצורה חווייתית ומדידה.

---

## נספח – מקורות מידע  
א. Food market games – Wiseguy  
ב. ADHD – *Italian Journal of Pediatrics*  
ג. AppSensorTower – GoodPizza  
ד. AppSensorTower – CookingMadness  
ה. AppSensorTower – CookingDash  

</div>
